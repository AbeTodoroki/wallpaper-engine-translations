Wallpaper Engine 2.0 – darmowa aplikacja na Androida, nowe logo i nowe funkcje!

W wersji Wallpaper Engine 2.0 wprowadzono obsługę urządzeń z systemem Android, a do tego nowe logo, efekt głębi 3D oraz garść innych nowości i poprawek programu Wallpaper Engine.

DARMOWA aplikacja na systemy Android

Cześć! Dzisiaj swoją premierę ma [b]Wallpaper Engine 2.0[/b]! Aktualizacja dodaje obsługę urządzeń z systemem Android, nowe logo, nowy efekt głębi 3D oraz garść innych nowości i poprawek do programu Wallpaper Engine.

[h2]Wallpaper Engine: aplikacja towarzysząca na systemy Android[/h2]

Niezmiernie miło ogłosić nam premierę [i][b]darmowej[/b] aplikacji Wallpaper Engine: aplikacja towarzysząca na systemy Android[/i]. Główne funkcje aplikacji:

[list][*]Brak ukrytych kosztów, brak reklam, aplikacja nie śledzi i nie zbiera danych użytkowników.
[*]Bezprzewodowe wysyłanie tapet typu [b]Scena[/b] oraz [b]Wideo[/b] z komputerowej wersji programu Wallpaper Engine na urządzenia z systemem Android.
[*]Możliwość importowania wszystkich kompatybilnych plików z urządzenia jako tapet: [i]klipów wideo, GIF, obrazów i tapet programu Wallpaper Engine[/i].
[*]Twórz playlisty ze swoich tapet i używaj różnych trybów playlist.
[*]Automatyczna pauza przy włączonym trybie oszczędzania baterii, ustawienia kl./s oraz jakości.
[*]Pełna obsługa dynamicznych wizualizatorów audio, zegarów i innych dynamicznych elementów tapety.
[*]Tapety poruszają się razem z Twoim urządzeniem [i](dotyczy urządzeń z żyroskopem)[/i].
[*]Aplikacja ustawia automatyczne kolory motywu zależnie od wybranej tapety, w tym obsługuje funkcję [b]Material You[/b] systemu Android 12.[/list]
[table equalcells=1 noborder=1]
    [tr]
        [td][b]Interaktywne dynamiczne tapety na systemy Android, zmieniające się w zależności od pory dnia.[/b]

[img]{STEAM_CLAN_IMAGE}/26312799/757da27656323aa0dcd02c29678906c7efd09442.gif[/img][/td]
        [td][b]Dostosuj tapety według własnego gustu[/b]

[img]{STEAM_CLAN_IMAGE}/26312799/779d938b4f04f2e7e9a07a46ca09517749f105ec.gif[/img][/td]
    [/tr]
[/table] 


[table equalcells=1 noborder=1]
    [tr]
        [td][b]Zwizualizuj piosenkę tapetą reagującą na dźwięk. Autor: [url=https://steamcommunity.com/sharedfiles/filedetails/?id=2406911626]Cube Visualizer[/url][/b]

[img]{STEAM_CLAN_IMAGE}/26312799/d590754450672c1b121668604832ef5b61568972.gif[/img]
[/td]
        [td][b]Patrz, jak tapeta reaguje na ruch Twojego urządzenia [i](dotyczy urządzeń z żyroskopem).[/i][/b]

[img]{STEAM_CLAN_IMAGE}/26312799/75962cf9e8e5635216d7ded68e3527a731e1e565.gif[/img][/td]
    [/tr]
[/table]

[table equalcells=1 noborder=1]
    [tr]
        [td][b]Dostosuj aplikację za pomocą konfiguracji playlist, ustawień wydajności i nie tylko.[/b]

[img]{STEAM_CLAN_IMAGE}/26312799/a609a043455539f48a87e7d692a4eea9722ff9d1.gif[/img]
[/td]
        [td][b]Przesyłaj bezprzewodowo tapety z Warsztatu na swoim komputerze.[/b]

[img]{STEAM_CLAN_IMAGE}/26312799/f8f24e382022472d8972af5f3dbd73f2556cdfdc.gif[/img][/td]
    [/tr]
[/table]
[h3]Pobierz aplikację Wallpaper Engine na urządzenie z systemem Android[/h3]
Zalecamy instalację aplikacji przez oficjalny sklep, jednak zaawansowani użytkownicy mogą również skorzystać z bezpośredniego pobierania pliku APK. Przejdź na naszą stronę, by zobaczyć wszystkie możliwości instalacji:

[list][*][h3][i][b][url=wallpaperengine.io/android]Pobierz Wallpaper Engine: aplikacja towarzysząca na systemy Android[/url][/b][/i][/h3][/list]
[h3]Dodawanie nowych tapet na urządzenia z systemem Android[/h3]
Bezpośrednie połączenie Warsztatu i urządzenia mobilnego nie jest możliwe ze względów technicznych oraz prawnych. Dlatego zbudowaliśmy wygodny system, który umożliwia posiadaczom programu Wallpaper Engine na systemy Windows łatwe bezpośrednie przesyłanie tapet na urządzenia z systemem Android:

[b]Krok 1:[/b] kliknij nowy przycisk [b]Urządzenia mobilne[/b] w programie Wallpaper Engine na systemy Windows, a następnie wybierz opcję [b]Połącz nowe urządzenie[/b]. Program Wallpaper Engine wyświetli czterocyfrowy kod, za pomocą którego podłączysz urządzenie mobilne.

[b]Krok 2:[/b] otwórz aplikację Wallpaper Engine na urządzeniu z systemem Android i kliknij przycisk [b]Dodaj[/b] w prawym dolnym rogu. Wybierz opcję [b]Sparuj z komputerem[/b], Twój komputer powinien być teraz widoczny na liście urządzeń. Wybierz swój komputer i wprowadź czterocyfrowy kod z kroku pierwszego.

[b]Krok 3:[/b] Twoje urządzenie powinno być teraz podłączone. Kliknij prawym przyciskiem myszy kompatybilną tapetę i kliknij przycisk [b]Wyślij na urządzenie mobilne[/b], następnie wybierz właściwe urządzenie mobilne z listy. Twoja tapeta zostanie przesłana na urządzenie.

[img]{STEAM_CLAN_IMAGE}/26312799/0fc8bc609bd7d959fa87fe7f90e3f1612ba67cd1.gif[/img]

[b]Jeśli nie możesz połączyć się z urządzeniem z systemem Android:[/b] kliknij prawym przyciskiem myszy dowolną tapetę i wybierz [b]Wyślij na urządzenie mobilne[/b], następnie wybierz opcję [b]Wyeksportuj .mpkg[/b]. Następnie prześlij wyeksportowaną paczkę plików na urządzenie mobilne, używając kabla lub w inny sposób.

[list][*][url=https://help.wallpaperengine.io/mobile/pairing.html]Kliknij tutaj, aby przeczytać nasz poradnik parowania urządzeń z systemem Android.[/url][/list]
[i]Wskazówka: możesz przesyłać foldery lub wiele tapet na raz. W tym celu przytrzymaj klawisz CTRL i wybierz kilka tapet. Jeżeli skorzystasz z kombinacji klawiszy [b]CTRL + A[/b] w zakładce [b]Zainstalowane[/b], wybierzesz wszystkie zainstalowane tapety. Teraz możesz przesłać je na urządzenie jednocześnie.[/i]

[h2]Nowe logo programu Wallpaper Engine[/h2]
Przy okazji premiery wersji programu Wallpaper Engine na urządzenia z systemem Android poczuliśmy, że najwyższy czas odświeżyć nasze logo. Stare logo składało się głównie z ekranu komputera, co nie ma za bardzo sensu w przypadku urządzeń mobilnych. Wielka premiera wersji 2.0 wydała nam się idealnym momentem, aby wypróbować coś nowego, i jesteśmy bardzo zadowoleni z uzyskanego efektu.

[img]{STEAM_CLAN_IMAGE}/26312799/1f283ac68453f6bf3beb36c1fd49ebbe680685a0.png[/img]

Eksperymentowaliśmy z wieloma różnymi pomysłami i zdecydowaliśmy się na logo, które ma w sobie ducha starego projektu, ale w bardziej nowoczesnym wydaniu. Od premiery programu Wallpaper Engine 2.0 nowe logo będzie widniało w aplikacji, wersji na systemy Windows oraz na naszych stronach internetowych:

[img]{STEAM_CLAN_IMAGE}/26312799/ecb522ad46fedd9502a715ae38937246172dfcbe.png[/img]

[h2]Nowy efekt paralaksy głębokości[/h2]
Dużą nowością w edytorze Wallpaper Engine jest nasz nowy efekt paralaksy głębokości. Efekt ten umożliwi Ci uzyskanie wrażenia głębi 3D w Twoich obrazach. Na komputerach efekt reaguje na ruch myszki, a na urządzeniach z systemem Android ruch myszki będzie symulowany ruchem telefonu.

[img]{STEAM_CLAN_IMAGE}/26312799/9a593449a484d6a6e55cc8d4293de4dd936f776c.gif[/img]

Aby w pełni wykorzystać ten efekt w edytorze tapet, zalecamy instalację naszego nowego [b][i]darmowego[/i][/b] dodatku [i]Rozszerzenia edytora[/i]. Postanowiliśmy oddzielić tę konkretną funkcję edytora w formie opcjonalnego dodatku, ponieważ wymaga ona pobrania kilku gigabajtów danych. Program Wallpaper Engine poprosi Cię o instalację tego dodatku, gdy po raz pierwszy wybierzesz tę funkcję w edytorze. Po więcej informacji zajrzyj do naszego obszernego poradnika o tym, jak zainstalować i używać efektu paralaksy głębokości w edytorze:

[list][*][url=https://docs.wallpaperengine.io/scene/parallax/depthparallax.html]Paralaksa głębokości[/url] (poradnik jest aktualnie dostępny jedynie w wersji angielskiej, ale tłumaczenie maszynowe jest zrozumiałe).[/list]
[b]Ważne:[/b] nie musisz instalować darmowego dodatku, jeśli nie chcesz tworzyć własnych tapet z jego pomocą w edytorze – efekt będzie widoczny na tapetach na komputerach i urządzeniach mobilnych, nawet jeśli nie zainstalujesz darmowego dodatku.

[h2]Playlisty na dzień tygodnia[/h2]
Często dostawaliśmy prośby o możliwość konfiguracji jednej tapety na każdy dzień tygodnia. Wraz z tą aktualizacją wprowadzamy taką możliwość. Po prostu dodaj maksymalnie siedem tapet do playlisty w zakładce [b]Zainstalowane[/b] w programie Wallpaper Engine, a następnie kliknij [b]Skonfiguruj[/b] w sekcji z playlistami i wybierz tam opcję [b]Dzień tygodnia[/b]. Znajdziesz tam również wcześniejsze opcje playlisty, np. playlistę [b]Pora dnia[/b].

[h2]Windows 11[/h2]
Wallpaper Engine w pełni obsługuje system Windows 11, z tą aktualizacją dodajemy również obsługę nowych zaokrąglonych rogów interfejsu. Jeśli zaktualizujesz swój system do wersji Windows 11 i doświadczysz jakichkolwiek problemów z działaniem programu Wallpaper Engine, zainstaluj ponownie najnowsze wersje wszystkich sterowników karty graficznej. Większość użytkowników systemu Windows 11, która się z nami kontaktowała, używała starych sterowników do kart graficznych.

Jeśli używasz motywu Windows 11 z przezroczystością, program Wallpaper Engine będzie przez niego ignorowany. Aby rozwiązać ten problem, wystarczy że włączysz nową opcję [b]Nadpisz tapetę[/b] w ustawieniach programu Wallpaper Engine. Dzięki temu Twoja tapeta systemu Windows będzie zsynchronizowana z tapetą Wallpaper Engine, a problem z przezroczystością w systemie Windows 11 zostanie rozwiązany.

[h2]Dziennik zmian[/h2]

[h3]Nowości/zmiany[/h3]
[h4]Główna aplikacja[/h4]
[list]
[*]Dodaliśmy obsługę systemów Android i wypuściliśmy nową aplikację na te systemy – Wallpaper Engine: aplikacja towarzysząca na systemy Android.
[*]Dodaliśmy kolekcję na urządzenia mobilne w zakładce „Odkryj”.
[*]Odświeżyliśmy logo Wallpaper Engine, motyw kolorystyczny oraz ikony aplikacji.
[*]Dodaliśmy obsługę zaokrąglonych rogów w systemie Windows 11.
[*]Dodaliśmy tryb playlisty „Dzień tygodnia” ograniczony do siedmiu tapet.
[*]Zmieniliśmy kolejność filtrów wyszukiwania i dodaliśmy nową opcję filtrowania „Na urządzenia mobilne”.
[*]Dodaliśmy przycisk „Ulubione” dostępny po kliknięciu tapety prawym przyciskiem myszy.
[*]„Tryb stop” wyłącza się teraz automatycznie, gdy tapeta jest zmieniana ręcznie.
[*]Poprawiliśmy interfejs konfiguracji kości fizyki.
[*]Wydłużyliśmy czas automatycznego wyłączenia wyciszenia dźwięku z trzech na pięć sekund.
[*]Dodaliśmy kolor schematu do okna „Zastosuj do wszystkich tapet”.
[*]Usunęliśmy opcję zegara dwunastogodzinnego i dwudziestoczterogodzinnego z playlisty. Zegar będzie teraz wykrywany automatycznie zależnie od ustawień systemowych.
[*]Dodaliśmy obsługę applyProperties wiersza poleceń do tapet odtwarzanych w oknie.
[*]Poprawiliśmy działanie aplikacji nowym analizatorem składniowym JSON.
[*]Zaktualizowaliśmy główny kod aplikacji do najnowszej wersji kompilatora Visual Studio 2022 i najnowszej wersji Win SDK.
[*]Zmniejszyliśmy częstotliwość występowania rzadkiego problemu z migającym kursorem w CEF.
[/list]
[h4]Edytor tapet[/h4]
[list]
[*]Dodaliśmy nowy efekt paralaksy głębokości.
[*]Dodaliśmy DARMOWY dodatek zwiększający możliwości edytora o efekt paralaksy głębokości. Potrzebujesz tego dodatku, tylko jeśli chcesz używać tego efektu w edytorze. Użytkownicy Twoich tapet nie muszą go instalować.
[*]Dodaliśmy narzędzie selektora kolorów do narzędzi malowania edytora.
[*]Poprawiliśmy obsługę renderowania chińskich, japońskich, koreańskich i innych znaków z pomocą nowych czcionek w warstwach tekstowych tapet typu scena.
[*]Poprawiliśmy „Renderera liny” w systemach cząstek.
[*]SceneScript: funkcje [i]init()[/i] oraz [i]update()[/i] będą teraz automatycznie konwertowały liczby na wektory (Vec2, Vec3, Vec4) przy zwrocie. Uprości to część skryptów.
[*]SceneScript: przejrzeliśmy i poprawiliśmy nieco wszystkie wycinki kodu próbnego.
[*]SceneScript: zaktualizowaliśmy wszystkie adresy URL odwołania do [url=https://docs.wallpaperengine.io/scene/scenescript/introduction.html]nowej dokumentacji SceneScript[/url].
[*]Przycinanie przezroczystych obszarów działa teraz z kompresją DXT w edytorze.
[/list]
[h3]Naprawione błędy[/h3]
[list]
[*]Naprawiliśmy opcję „Wysoka wydajność” ustawień rozdzielczości tekstur, co psuło niewielką liczbę tapet.
[*]Naprawiliśmy błąd edytora, który pojawiał się przy importowaniu tekstur z rozdzielczością poniżej minimalnego wymaganego rozmiaru.
[*]Naprawiliśmy ustawienia filtrów, które sprawiały, że tapety pojawiały się dwukrotnie w zakładce „Zainstalowane”.
[*]Naprawiliśmy awarie związane z teksturami wideo.
[*]Naprawiliśmy błąd, przez który metadane JPEG EXIF czasami nie były stosowane na warstwach obrazu. Jeśli obracasz obrazy w systemie Windows, powinny one też być prawidłowo obrócone w aplikacji.
[*]Naprawiliśmy błąd polegający na nieprawidłowym działaniu kolorów systemu cząstek.
[/list]

[h2]Często zadawane pytania o aplikację na systemy Android[/h2]

[h3]Ile kosztuje aplikacja na systemy Android?[/h3]
Aplikacja na systemy Android jest darmowa, nie ma w niej żadnych ukrytych kosztów, zakupów w aplikacji ani reklam. Można jej również używać samodzielnie bez konieczności posiadania programu Wallpaper Engine na komputerze, by importować kompatybilne pliki z tapetami z urządzenia mobilnego.

[h3]Czy Warsztat jest bezpośrednio dostępny w aplikacji mobilnej?[/h3]
Nie, nie można korzystać z Warsztatu bezpośrednio z urządzenia mobilnego z uwagi na ograniczenia techniczne i prawne. Zbudowaliśmy wygodny sposób przesyłania Twoich obecnych kolekcji tapet z komputera na urządzenia z systemem Android. Staraliśmy się, by proces ten był jak najprostszy. W większości przypadków wystarczy sprawdzić, czy Twoje urządzenie mobilne i komputer są podłączone do tej samej sieci. [url=https://help.wallpaperengine.io/mobile/pairing.html]Kliknij tutaj, aby dowiedzieć się więcej.[/url]

Dodatkowo możesz bezpośrednio przesyłać wszystkie kompatybilne pliki z tapetami, które przechowujesz na urządzeniu mobilnym. Wallpaper Engine na systemy Android dobrze sprawdzi się również, jeśli chcesz po prostu wykorzystać pliki wideo na Twoim telefonie lub tablecie z systemem Android jako tapetę na tym urządzeniu albo gdy chcesz stworzyć playlistę z kilku statycznych tapet.

[h3]Czy aplikacja Wallpaper Engine bardzo obciąża baterię mojego urządzenia?[/h3]
Nie, dokładnie zoptymalizowaliśmy aplikację i na większości nowoczesnych urządzeń nie wpłynie ona negatywnie na żywotność baterii w codziennym użytkowaniu.

Używaliśmy aplikacji przez wiele miesięcy na naszych prywatnych urządzeniach i w przeciętne dni nie zauważyliśmy znacznego zużycia baterii przez aplikację Wallpaper Engine. Aplikacja automatycznie wstrzymuje swoje działanie, gdy włączysz inną aplikację na swoim urządzeniu w trybie pełnego ekranu oraz gdy urządzenie zostanie wyłączone. Tryb oszczędzania baterii automatycznie wstrzyma działanie animowanej tapety, aby jeszcze bardziej obniżyć wpływ aplikacji na żywotność baterii. Ponadto możesz również poprawić wpływ na wydajność w ustawieniach aplikacji, dostosowując limit kl./s.

[h3]Czy tapety odtwarzają dźwięk tak jak w systemie Windows?[/h3]
Nie, wszystkie tapety na systemach Android są wyciszone. Jednak wizualizatory audio działają, o ile udzielisz aplikacji dostępu do nagrywania dźwięku z urządzenia.

[h3]Czy mogę ustawić tapetę na ekranie blokady urządzenia z systemem Android?[/h3]
To zależy od Twojego urządzenia. Część producentów urządzeń z systemem Android nie pozwala ustawiać animowanych tapet na ekran blokady, a część z nich na to pozwala. Jeśli nie masz możliwości ustawienia tapety na ekranie blokady, oznacza to, że producent Twojego urządzenia na to nie zezwala.

[h3]Czy będzie kiedyś aplikacja Wallpaper Engine na systemy iOS na telefony iPhone i tablety iPad?[/h3]
Niestety system iOS firmy Apple nie obsługuje prawdziwych tapet animowanych, tak jak robi to system Android. Nie da się stworzyć czegoś podobnego do programu Wallpaper Engine na systemy iOS. Jeśli kiedyś firma Apple zmieni zdanie w tej kwestii, najprawdopodobniej stworzymy również wersję na system iOS. [url=https://help.wallpaperengine.io/functionality/linuxmacos.html]Kliknij tutaj, aby przeczytać dokładne wyjaśnienie dotyczące systemów Linux, Mac OS oraz iOS.[/url]


[table equalcells=1 noborder=1]
    [tr][td][/td][td][/td][td][img]{STEAM_CLAN_IMAGE}/26312799/c42514f38e70a8cab07f98f9263ba8a12b0a0c0c.gif[/img][/td][td][/td][td][/td][/tr]
[/table]

[h2]Opinie, pytania i wsparcie techniczne urządzeń z systemem Android[/h2]
Jeśli masz jakiekolwiek pytania, sugestie lub po prostu chcesz wyrazić swoją opinię o nowej aplikacji na system Android lub jeśli natrafisz na jakiś problem techniczny, śmiało napisz wiadomość w sekcji Android naszej tablicy na platformie Steam:

[list][*] [url=https://steamcommunity.com/app/431960/discussions/10/]Wallpaper Engine – dyskusje dotyczące aplikacji w systemie Android[/url][/list]